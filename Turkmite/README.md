# Turkmite laboratórium

Ennek a laboratóriumnak a célja az alapvető C# fejlesztési eszközök (Visual Studio szerkesztő funkciói, debug alapok, nuget packagek és unit tesztek) gyakorlása. A kiinduló állapot egy már működő program, ami messze van a szépen megtervezett, objektum orientált programtól, így az egyes feladatok során a cél az objektumokra bontás, a helyes működés ellenőrzése unit tesztekkel, valamint utána a továbbfejlesztés.

Rendhagyó módon a teljes feladat és a megoldás is megtalálható egy snippet formájában itt:
http://bmeaut.github.io/snippets/snippets/0220_TurkmiteRefactorEsTeszt/

Ezzel az a célunk, hogy ne lehessen véglegesen megakadni a feladat megoldásával. Viszont hangsúlyozottan szeretnénk mindenkit megkérni, hogy a feladatokat ne copy-paste jelleggel oldja meg, hanem törekedjen a feladat megértésére, majd utána próbálja meg önállóan megoldani. Nyilván kimásolni könnyebb, de ez a későbbi laborfeladatoknál fog visszaütni, amikor az itt gyakorolt eszközök ismeretét már feltételezzük.

A laborra javasolt munkamódszer ezért az alábbi:

- Felkészülésként előre olvasd el az egész fenti snippetet! Kövesd végig a módosításokat, figyeld meg, mi miért lett olyan, amilyen.
- Próbáld ki Visual Studio alatt, hogyan lehet egy unit teszt projektet létrehozni. (A példakód MSTest típusú unit teszt projektet használ .NET Framework alatt.)
- A laboron végezd el ugyanezeket a módosításokat, de úgy, hogy nem másolod a forráskódot, hanem a feladatra koncentrálva írod át. (Közben természetesen lesznek olyan részek is, ami a snippetben nincs részletekbe menően kifejtve, mint például az otthon kipróbált unit teszt létrehozás. Itt lehet, hogy szükség lesz egy kis kísérletezésre vagy Google keresésre. Nyilván nem te leszel az első, aki rákeres, unit tesztet hogyan lehet létrehozni visual studio alatt, így hamar meg lesz a válasz.)
- A megoldás során ne felejts el minden feladat után commitolni.
- A snippet anyaga után a maradék időben menj tovább kedved szerint: kísérletezz kicsit kreatívan a turkmite szabályokkal. De ne úgy, hogy átírod az eddigieket, hanem úgy, hogy kihasználod a feladat során kialakított környezetet, ahol már sokkal egyszerűbb egy újabb turkmite létrehozása. És gyakorlás képpen nem árt, ha ehhez is készítessz egy-két unit tesztet, mert az a profi munka egyik velejárója.
- A labor végén ne felejtsd el létrehozni a pull requestet és hozzárendelni a laborvezetődet, hogy meg tudja nézni.
